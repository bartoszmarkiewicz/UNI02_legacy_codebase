Opis interfejsu użytkownika układu sterowania opartego o płytę sterującą UNI-02, klawiaturę foliową i wyświetlacz LED.
(01.07.2015)
1. WSTĘP
Zaproponowana obsługa przycisków umożliwia użytkownikowi kotła po krótkiej chwili eksperymentu, nawet bez odwoływania się do instrukcji, zmianę podstawowych ustawień kotła np. 
• Włączyć/wyłączyć kocioł, 
• Zmienić nastawy temperatury wody CO lub CW,
• Zmienić tryby pracy kotła,
• Aktywować funkcje specjalne,
• Wyprowadzić układ ze stanu blokady trwałej

1.1 Widok panelu z przyciskami:


		minus[4]         plus[3]	 			    set[2]       reset[1]			
1.2 Widok wszystkich symboli wyświetlacza:



2. SYGNALIZACJA
Gdy sterownik podejmuje pracę po zaniku zasilania (restart) lub po resecie blokady awaryjnej na chwilę zapalone zostają wszystkie segmenty wyświetlacza oraz wszystkie diody sygnalizacji stanu pracy sterownika. 
2.1 Sygnalizacja trybów pracy grzewczej
Tryb PracySymbole na wyświetlaczuUwagi   
ZIMA

   (zapalone diody przy piktogramach)Aktywne są jednocześnie obiegi CO i CW
LATO
  (zapalona dioda przy piktogramie)Aktywny jest tylko obieg CW
2.2 Sygnalizacja pracy palnika
Zapalenie palnika sygnalizowane jest zapaleniem diody przy piktogramie symbolu płomienia.

2.3 Sygnalizacja aktywnej funkcji pogodowej
Gdy aktywna jest funkcja pogodowa podczas zmiany nastawy CO, zamiast wartości temperatury nastawy wyświetlana jest wartość ustawianego parametru KG np.: 5.2 
2.4 Wskaz temperatury
W trybie pracy LATO na wyświetlaczu wyświetlana jest temperatura w obiegu CW (zapalona kropka przy najmłodszej cyfrze). W trybie pracy ZIMA wyświetlana jest temperatura w obiegu CO (wygaszona kropka przy najmłodszej cyfrze). W czasie realizacji grzania w danym obiegu, sterownik wyświetla temperaturę wody w tym obiegu.
2.5 Sygnalizacja rozpoczęcia grzania w obiegu CO lub CW
W momencie rozpoczęcia grzania w obiegu CO lub CW przez 3 sekundy na polu wyświetlacza wyświetlona zostaje docelowa wartość temperatury CO lub CW, miga także dioda przy symbolu obiegu w którym realizowana jest funkcja grzania. Gdy realizowana jest funkcja grzania obiegu CW na czas grzania zapalona zostaje kropka przy najmłodszej cyfrze wskazu temperatury
2.6 Sygnalizacja pracy funkcji antyzamarzaniowej w stanie CZUWANIE (OFF)
Gdy rozpocznie się praca funkcji antyzamarzaniowej w stanie czuwania,  wartość ciśnienia na wyświetlaczu  zastąpiona zostaje wartością temp. grzanego  obiegu .


2.7 Sygnalizacja kodów awaryjnych
2.7.1 Sygnalizacja kodów błędu podczas realizacji procedur awaryjnych
Podczas realizacji procedur awaryjnych wyświetlany jest stały kod błędu składający się z dwóch cyfr. Dioda przy symbolu „kominiarz” pali się światłem stałym. Jeżeli procedura awaryjna zakończy się pozytywnie, kocioł sam automatycznie powraca do normalnej pracy i symbol kodu błędu zostaje wygaszony. Negatywny wynik procedury awaryjnej skutkuje blokadą awaryjną, która sygnalizowana jest migającą diodą przy symbolu „kominiarz”. Powrót do normalnej pracy możliwy jest po usunięciu przyczyny awarii i naciśnięciu przycisku „RESET”.
2.7.2 Sygnalizacja kodów błędu sytuacji awaryjnych
W sytuacji awaryjnej wymagającej interwencji użytkownika wyświetlany jest stały kod błędu składający się z dwóch cyfr. Dioda przy symbolu „kominiarz” pali się światłem pulsującym.  W uzasadnionych przypadkach kod błędu może być zapalany naprzemiennie z wartością temperatury lub ciśnienia. Po usunięciu przyczyny awarii, kocioł (nie dotyczy wyłączenia z blokadą) sam automatycznie powraca do normalnej pracy i symbol kodu błędu zostaje wygaszony. W przypadku wyłączenia awaryjnego z blokadą powrót do normalnej pracy możliwy jest po usunięciu przyczyny awarii i naciśnięciu przycisku „RESET”.
3. OBSŁUGA
3.1 Włączenie / wyłączenie kotła
Gdy kocioł jest w stanie CZUWANIE wyświetlacz wyświetla wartość ciśnienia w obiegu CO. Aby włączyć lub wyłączyć kocioł należy przycisk reset[1] przytrzymać przez ok. 2 sek.
3.2 Zmiana nastawy temperatury CO lub CW

Nastawa CO:
Po krótkim przyciśnięciu przycisku set[2] sterownik przechodzi w tryb modyfikacji nastawy CO. Wyświetlona zostaje nastawa temperatury CO wraz z migającą diodą przy symbolu  .  Przyciski „+”[3] i „ –”[4] umożliwiają zmianę wartości nastawy.
Zakończenie trybu zmiany parametrów następuje automatycznie po 3 sekundach braku aktywności , po przyciśnięciu przycisku set [2] lub po przyciśnięciu przycisku reset [1].
Nastawa CW:
Krótkie przyciśnięcie przycisku + [3] lub – [4] powoduje aktywacje trybu modyfikacji nastawy CW . Wyświetlona zostaje nastawa temperatury CW wraz z migającą diodą przy symbolu  . Przyciski „+”[3] i „ –” [4] umożliwiają zmianę wartości nastawy CW. 
Zakończenie trybu zmiany parametrów następuje automatycznie po 3 sekundach braku aktywności lub po przyciśnięciu przycisku reset [1].
Uwaga:
Gdy sterownik jest w stanie CZUWANIE, w trakcie realizacji funkcji serwisowej lub funkcji antylegionella  lub w stanie blokady awaryjnej - nie można zmienić wartości nastawy CO ani nastawy CW.

3.3 Włączenie / wyłączeniu funkcji grzewczej (Zima / Lato)
Przytrzymanie przycisku set[2] przez ok. 1 sekundę powoduje zmianę trybu grzania ( funkcja LATO/ZIMA). 

Sygnalizacja na wyświetlaczu
Aktywne funkcje
   (zapalone diody przy piktogramach)Grzanie CW i CO, funkcja serwisowa, funkcja antylegionella (dla kotłów zasobnikowych)
(tryb ZIMA)
  (zapalona dioda przy piktogramie)Grzanie CW, funkcja antylegionella (dla kotłów zasobnikowych)
(tryb LATO)
Uwaga:
Aby wyłączyć wszystkie funkcje grzewcze, czyli ustawić kocioł w stan CZUWANIE należy przytrzymać przycisk reset[1] przez ok. 2 sekundy. Aktywna jest wówczas wyłącznie funkcja grzania CO lub CW dla temperatury dyżurnej.
3.4 Kasowanie blokady awaryjnej
Powrót do normalnej pracy możliwy jest po usunięciu przyczyny awarii i naciśnięciu przycisku „RESET”.
3.5 Wyświetlenie wartości ciśnienia, gdy kocioł jest włączony.
W stanie CZUWANIE wyświetlona jest stale wartość ciśnienia. W pozostałych trybach, aby chwilowo wyświetlić aktualną wartość ciśnienia należy krótko nacisnąć przycisk reset [1]. Wartość ciśnienia wyświetlona zostaje przez czas 5 sek. Wygaszenie wskazu ciśnienia następuje automatycznie lub po ponownym naciśnięciu przycisku reset[1]. 
3.6 Wyświetlenie temperatury powrotnej WG.
W czasie grzania obiegu WG w funkcji LATO (funkcja przeciwzamrożeniowa) oraz gdy nie jest grzany obieg WU w funkcji ZIMA, po podłączeniu czujniku temperatury powrotnej WG, możliwy jest podgląd jej wartości. Aby chwilowo wyświetlić aktualną wartość temperatury powrotnej WG należy krótko nacisnąć przycisk reset [1]. Najpierw wyświetlona zostaje przez czas 2.5 sek. wartość ciśnienia WG, a następnie, na kolejne 2.5 sek wartość temperatury powrotnej WG. Wygaszenie wskazu następuje automatycznie lub po ponownym naciśnięciu przycisku reset[1].
4. FUNKCJE SPECJALNE
4.1 Funkcja serwisowa 
UWAGA: urządzenie należy uprzednio przestawić w tryb pracy ZIMA.

Aktywny tryb pracy ZIMA:
Należy dwukrotnie nacisnąć przycisk set[2]. Po pierwszym naciśnięciu przycisku set[2] na wyświetlaczu pojawia się gotowa do modyfikacji nastawa CO kolejne naciśniecie przycisku set[2] powoduje wyświetlenie symboli charakterystycznych dla funkcji serwisowej czyli: Sr. Aktywacja funkcji serwisowej następuje po przytrzymaniu przycisku +[3] przez 2 sek. Po aktywacji funkcji serwisowej symbol kominiarz pali się światłem stałym. Na aktywacje funkcji serwisowej jest czas ok. 3 sek. Po tym czasie lub po naciśnięciu przycisku reset[1] układ przechodzi do normalnego trybu wyświetlania charakterystycznego dla wybranego trybu pracy urządzenia.
W czasie pracy funkcji serwisowej wydatek gazu można zmieniać z maksimum na minimum i odwrotnie za pomocą przycisków ”+”[3] lub ”–”[4]. Zakończenie realizacji funkcji serwisowej następuje automatycznie lub po naciśnięciu przycisku reset[1] albo po zmianie trybu pracy urządzenia.
4.2 Funkcja Antylegionella – aktywacja manualna (dotyczy kotłów zasobnikowych)

Aktywny tryb pracy LATO:
Należy dwukrotnie nacisnąć przycisk set[2]. Po pierwszym naciśnięciu przycisku set[2] na wyświetlaczu pojawia się gotowa do modyfikacji nastawa CO kolejne naciśniecie przycisku set[2] powoduje wyświetlenie symboli charakterystycznych dla funkcji antylegionella czyli: AL. 
Aktywny tryb pracy ZIMA:
Należy trzykrotnie nacisnąć przycisk set[2]. Po pierwszym naciśnięciu przycisku set[2] na wyświetlaczu pojawia się gotowa do modyfikacji nastawa CO kolejne - drugie naciśniecie przycisku set[2] powoduje wyświetlenie symboli charakterystycznych dla funkcji serwisowej czyli: Sr, a następne – trzecie symboli charakterystycznych dla funkcji antylegionella czyli: AL 
W obu trybach pracy:
Aktywacja funkcji antylegionella następuje po przytrzymaniu przycisku +[3] przez 2 sek. Na aktywacje funkcji antylegionella jest czas ok. 3 sek. Po tym czasie lub po naciśnięciu przycisku reset[1] układ przechodzi do normalnego trybu wyświetlania charakterystycznego dla wybranego trybu pracy urządzenia.

Zakończenie realizacji funkcji antylegionella  następuje automatycznie lub po naciśnięciu przycisku reset[1] albo zmianie trybu pracy urządzenia.
4.3 Wejście w tryb programowania 
UWAGA: urządzenie należy uprzednio przestawić w tryb pracy CZUWANIE i odłączyć zasilanie.

Aktywny tryb pracy CZUWANIE:
Po włączeniu zasilania należy odczekać aż pojawią się symbole charakterystyczne dla trybu pracy CZUWANIE. Następnie należy przytrzymać przez min. 4 sek. przycisk reset [1] razem z przyciskiem set[2] aż układ przejdzie w tryb programowania parametrów. 
Za pomocą przycisków ”+”[3] lub ”–”[4] można wybrać kolejny numer parametru do zmiany.
Przyciśnięciem przycisku set [2] przywołujemy do edycji wartość wybranego parametru. Zmiana wartości następuje za pomocą przycisków „+” [3] lub „-”[4].
Zmienioną wartość akceptujemy przyciśnięciem przycisku set [2] lub anulujemy zmianę przyciskiem reset[1] i następuje powrót do wyświetlania numeru wybranego parametru.
Powrót z trybu programowania następuje automatycznie po określonym czasie braku aktywności lub poprzez przytrzymanie przycisku reset [1] przez ok. 2 sekundy.
UWAGA: Część z parametrów może być niewidoczna w trybie programowania, jeżeli zworka CM na płycie sterującej UNI-02 jest zwarta. Aby uzyskać do nich dostęp należy wyłączyć zasilanie urządzenia usunąć zworkę CM i ponownie zasilić urządzenie. Po zakończeniu procedury konfiguracji należy zworkę CM z powrotem umieścić na swoim miejscu.




                    		Str. 1/6


ADRES: 58-160 Świebodzice, ul. Wałbrzyska 18A 
tel: 0048 748543046;  fax: 0048 748540086; tester@tester.net.pl; www.tester.net.pl




Str. 1/6

